# Status uke 42

### Gruppe og forutsetninger
 
Jeg valgte tidlig å forlate gruppa jeg ble satt i for å arbeide solo på oppgaven. Det er flere grunner til dette, men i hovedsak følte jeg at jeg hadde størt behov for å lære nettopp oppgaveløsningen. Med en turbulent barndom med få muligheter for å lykkes i skolearbeidet, gikk jeg inn i arbeidslivet som femtenåring. For å være helt ærlig er det først etter syvogtyve år på denne kloden jeg gjør mine første lekser. Forutsetningene mine for å henge med på høyskolenivå vil selvfølgelig manifestere seg deretter. 

Disse forutseningene har selvfølgelig en god del ulemper med seg, men det fører også med seg en del verdifulle egenskaper. Jeg har erfaringsmessig fungert godt som idemaker, møteleder og igangsetter av prosjeker, og har sjeldent vært personen som skriver referat eller den slags arbeid. Det er også mye derfor jeg valgte å prøve meg induviduelt. Struktur, planlegging og ferdigstilling er noe jeg enda ikke har lært meg å mestre.  Dette er noe jeg er nødt til å lære.

### Problemstilling

Det blir anslått at den globale betongproduksjonen står for rundt åtte prosent av alle CO2-utslipp i verden. I landet vårt står bygg og anleggsbransjen for ca. 25 % av alt avfall som frembringes. Betong og teglavfall er den desidert største avfallstypen, og disse har en resirkuleringsgrad på 21%, der resterende går til deponi. Med kommende krav fra EU om resirkulering av minimum 70 prosent av ikke-farlig konstruksjons- og rivningsavfall.

Formålet med oppgaven er å kartlegge tiltak for å redusere de nasjonale klimagassutslippene ved bruk av klimanøytral betong, og jeg er interessert i å studere håndteringen av betong- og teglavfall for å sikre effektiv utnyttelse av ressursene, slik at vi reduserer behovet for å ta ut nye naturressurser. Prosjektet vil sette søkelys på økt bærekraft ved å skape økonomiske besparelser for byggherren ved bruk av sirkulær økonomi. 

## Endringer

Tiltakene for å løse problemstillingen var på de tidligere stadiene av prosjektet veldig spesialisert inn mot betongbransjen, enten det var produksjon, utvinning, resirkulering, eller byggemetoder. Desto mer jeg leste om miljøvennlige sirkulære betongprodukter, avfallssortering, eller produksjon ble jeg klar over at det gjøres en meget god jobb på dette feltet allerede. Den faktiske effekten av disse produktene er det vanskelig å se i det store bildet. Det ble etter hvert klart for meg at det størte potensialet for å øke sirkulæriteten er å se på samspillet mellom betongbransjen og andre næringer, samt samfunnet generelt. Jeg endret derfor hypotesen min, og ønsker med mitt prosjekt å legge til rette for økt miljø-samarbeid med betongbransjen. 

## Så langt

### Emnets pensum
I løpet av semesteret har jeg lært mye interessant som kommer til å følge meg ut karrieren. Jeg føler egentlig alt vi har lært er nyttige og nødvendige tema, men vitenskapelig metode skiller seg ut.  Standing on the shoulder of giants, er en setning som sitter godt klistret. Jeg mener vi lever i en tid med mye aktivisme og meninger, samt mangel tid og ønske for å finne fakta. Jeg føler derfor sterkt for at den vitenskapelige metoden, og de etiske rettningslinjene vi har lært skal værnes om og tas på alvor.  

### Kilder

### Selvstendig arbeid
Om valget om å gå individuelt til verks var en god avgjørelse sliter jeg litt med å evaluere. På den ene siden får jeg bedre innsikt og erfaring i faget, og dette vil nok være verdifult senere. Spesielt med tanke på min manglende erfaring på slike oppgaver. På den andre siden ser jeg at den totale arbeidsmengden i faget ble en stor utfordring, og at jeg ikke har fått prestert så godt jeg gjerne kunne tenkt meg.

### Videre arbeid
For videre arbeid er det viktig å få konkretisert og finpusset all innhentet informasjon. Det har vært mange baller i luften, og med litt vell optimistisk oppstart har jeg slitt med å kompilere alt stoffet ned til noe med substans. 